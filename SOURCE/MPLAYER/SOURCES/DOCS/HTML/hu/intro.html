<html><head><meta http-equiv="Content-Type" content="text/html; charset=utf-8"><title>1. fejezet - Bevezetés</title><link rel="stylesheet" href="default.css" type="text/css"><meta name="generator" content="DocBook XSL Stylesheets V1.71.0"><link rel="start" href="index.html" title="MPlayer - The Movie Player"><link rel="up" href="index.html" title="MPlayer - The Movie Player"><link rel="prev" href="howtoread.html" title="Hogyan olvasd ezt a dokumentációt"><link rel="next" href="install.html" title="2. fejezet - Telepítés"><link rel="preface" href="howtoread.html" title="Hogyan olvasd ezt a dokumentációt"><link rel="chapter" href="intro.html" title="1. fejezet - Bevezetés"><link rel="chapter" href="install.html" title="2. fejezet - Telepítés"><link rel="chapter" href="usage.html" title="3. fejezet - Használat"><link rel="chapter" href="cd-dvd.html" title="4. fejezet - CD/DVD használat"><link rel="chapter" href="faq.html" title="5. fejezet - Gyakran ismételt kérdések"><link rel="chapter" href="containers.html" title="6. fejezet - Konténerek"><link rel="chapter" href="codecs.html" title="7. fejezet - Codec-ek"><link rel="chapter" href="video.html" title="8. fejezet - Videó kimeneti eszközök"><link rel="chapter" href="audio.html" title="9. fejezet - Audió kimeneti eszközök"><link rel="chapter" href="tv.html" title="10. fejezet - TV"><link rel="chapter" href="radio.html" title="11. fejezet - Rádió"><link rel="chapter" href="ports.html" title="12. fejezet - Portok"><link rel="chapter" href="mencoder.html" title="13. fejezet - A MEncoder használatának alapjai"><link rel="chapter" href="encoding-guide.html" title="14. fejezet - Kódolás a MEncoderrel"><link rel="appendix" href="bugreports.html" title="A. függelék - Hogyan jelentsd a hibákat"><link rel="appendix" href="bugs.html" title="B. függelék - Ismert hibák"><link rel="appendix" href="skin.html" title="C. függelék - MPlayer skin formátum"><link rel="appendix" href="history.html" title="D. függelék - Történelem"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">1. fejezet - Bevezetés</th></tr><tr><td width="20%" align="left"><a accesskey="p" href="howtoread.html">Előző</a> </td><th width="60%" align="center"> </th><td width="20%" align="right"> <a accesskey="n" href="install.html">Következő</a></td></tr></table><hr></div><div class="chapter" lang="hu"><div class="titlepage"><div><div><h2 class="title"><a name="intro"></a>1. fejezet - Bevezetés</h2></div></div></div><p>
Az <span class="application">MPlayer</span> egy Linuxon működő videolejátszó (fut
számos más Unix-on és akár <span class="bold"><strong>nem-x86</strong></span> processzorokon
is, lásd <a href="ports.html">Ports</a>).
Le tudja játszani a legtöbb MPEG, VOB, AVI, OGG/OGM, VIVO, ASF/WMA/WMV, QT/MOV/MP4,
FLI, RM, NuppelVideo, yuv4mpeg, FILM, RoQ, PVA, és Matroska file-t, és ezekhez
felsorakoztat jónéhány natív, XAnim, RealPlayer és Win32 DLL codecet. Nézhetsz vele 
<span class="bold"><strong>VideoCD-t, SVCD-t, DVD-t, 3ivx, RealMedia, Sorenson, Theora</strong></span>
és <span class="bold"><strong>MPEG-4 (DivX)</strong></span> filmet is. Az <span class="application">MPlayer</span>
másik nagy előnye a megjelenítési módok széles választékában rejlik.
Működik X11, Xv, DGA, OpenGL, SVGAlib,
fbdev, AAlib, libcaca, DirectFB, sőt SDL-lel vagy GGI-vel is (beleértve ezáltal
az SDL/GGI drivereit is), és néhány alacsonyszintű kártyaspecifikus vezérlő
(Matrox, 3dfx, Radeon, Mach64, Permedia3) is használható!
Legtöbbjük támogat szoftveres vagy hardveres nagyítást, így a teljesképernyős
mód is elérhető. Az <span class="application">MPlayer</span> támogat továbbá hardveres
MPEG kártyákkal történő dekódolást/megjelenítést, így például a 
<a href="mpeg_decoders.html#dvb" title="8.18.1. DVB kimenet és bemenet">DVB</a> és <a href="mpeg_decoders.html#dxr3" title="8.18.3. DXR3/Hollywood+">DXR3/Hollywood+</a>
kártyákon!
És még nem is szóltam a szép, élsímított, árnyékolt feliratozásról
(<span class="bold"><strong>14 támogatott típus!</strong></span>),
ami támogat európai/ISO-88592-1,2 (magyar, angol, cseh, stb), cirill és koreai
fontokat, valamint az OSD-ről!
</p><p>
A lejátszó sziklaszilárdan játszik le hibás MPEG file-okat (hasznos néhány
VCD-nél), és minden olyan hibás AVI-t, amit a csodás Windows Media Player nem.
Még az index chunk nélküli AVI-k is lejátszhatók, sőt az indexet ideiglenesen
fel is lehet építeni az <tt class="option">-idx</tt> opcióval (vagy véglegesen a
<span class="application">MEncoder</span>rel), így tekerni is lehet bennük! Amint
az látszik, a stabilitás és a minőség a legfontosabb szempontok, de a sebesség
terén sem szenved hátrányt. Valamint rendelkezik egy szűrő rendszerrel is a
videó-audió szerkesztéshez.
</p><p>
A <span class="application">MEncoder</span> (<span class="application">MPlayer's</span> Movie
Encoder) egy egyszerű film kódoló, az <span class="application">MPlayer</span> által
ismert formátumok
(<span class="bold"><strong>AVI/ASF/OGG/DVD/VCD/VOB/MPG/MOV/VIV/FLI/RM/NUV/NET/PVA</strong></span>)
más <span class="application">MPlayer</span> által lejátszható formátumokba való
átalakításához (lásd lejjebb).
Sokféle codec-kel tud kódolni, például <span class="bold"><strong>MPEG-4 (DivX4)</strong></span>-gyel
(egy vagy két menetes), a <code class="systemitem">libavcodec</code>-et
alkotó codec-ekkel, audiót tekintve pedig
<span class="bold"><strong>PCM/MP3/VBR MP3</strong></span> a választék.
</p><div class="itemizedlist"><p class="title"><b>Az <span class="application">MEncoder</span> előnyei</b></p><ul type="disc"><li><p>
  Az <span class="application">MPlayer</span> által támogatott
  összes formátumból lehet kódolni
</p></li><li><p>
  Az FFmpeg <a href="video-codecs.html#ffmpeg" title="7.1.1. FFmpeg/libavcodec"><code class="systemitem">libavcodec</code></a>
  által támogatott összes formátumba tud tömöríteni
</p></li><li><p>
  Videó grabbelés <span class="bold"><strong>V4L kompatibilis TV tunerekről</strong></span>
</p></li><li><p>
  Helyes index-szel rendelkező AVI fájlok kódolása/multiplexelése
</p></li><li><p>
  Opcionálisan külső audio stream használata
</p></li><li><p>
  1, 2 vagy 3 menetes kódolás
</p></li><li><p>
  <span class="bold"><strong>VBR</strong></span> MP3 audió
  </p><div class="important" style="margin-left: 0.5in; margin-right: 0.5in;"><h3 class="title">Fontos</h3><p>
  a VBR-es MP3-akat nem minden Windows rendszerre elérhető lejátszó kezeli helyesen!
  </p></div><p>
</p></li><li><p>
  PCM audió
</p></li><li><p>
  Stream másolás
</p></li><li><p>
  Bemeneti file A/V szinkronizálása (PTS-alapú, az
  <tt class="option">-mc 0</tt> opcióval kikapcsolható)
</p></li><li><p>
  fps javítás az <tt class="option">-ofps</tt> opcióval (hasznos ha
  30000/1001 fps-es VOB-ot kódolsz 24000/1001 fps-es AVI-ba)
</p></li><li><p>
  Roppant jó szűrő rendszer használata (crop, expand, flip, postprocess,
  rotate, scale, RGB/YUV konverzió)
</p></li><li><p>
  A kimeneti fájlba bele tudja kódolni mind a DVD/VOBsub, mind a
  szöveges feliratokat
</p></li><li><p>
  DVD feliratok külső VOBsub fájlba történő rippelése
</p></li></ul></div><p>
Az <span class="application">MPlayer</span> és <span class="application">MEncoder</span>
a GNU General Public License v2 értelmében terjeszthető.
</p></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="howtoread.html">Előző</a> </td><td width="20%" align="center"> </td><td width="40%" align="right"> <a accesskey="n" href="install.html">Következő</a></td></tr><tr><td width="40%" align="left" valign="top">Hogyan olvasd ezt a dokumentációt </td><td width="20%" align="center"><a accesskey="h" href="index.html">Tartalom</a></td><td width="40%" align="right" valign="top"> 2. fejezet - Telepítés</td></tr></table></div></body></html>
